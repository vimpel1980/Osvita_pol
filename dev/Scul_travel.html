<!DOCTYPE html>
<html>
<head>
	<title>Вища Школа Туризму і Екології в Сухій-Бескидзькій | Вища освіта в Польщі</title>
	<meta charset="utf-8">
	<link rel="stylesheet" type="text/css" href="./css/style.css">
</head>
<body>
<div class="wrap">
	<!--#insert file="-header.html"-->
	<!--#insert file="-section.html"-->
	<main>
		<div class="text-univer">
			<h1>Вища Школа Туризму і Екології в Сухій-Бескидзькій</h1>
			<div class="big-logo big-logo-mari">
				<img src="img/logo/uczelni.jpg" alt="Logo">
			</div>
			<p><strong>Вища Школа Туризму і Екології в Су́хій-Бески́дзькій</strong> була створена в 2001 році як приватний навчальний заклад. За короткий час вона стала потужним центром міжнародної освіти, залучаючи студентів з усієї Польщі та з-за кордону. ВШТіЕ гарантує студентам спеціалізовані знання та досвід, які передаються найкращими викладачами. Школа співпрацює з бізнесом та місцевими органами влади, завдяки чому студенти проходять цікаву практику та професійні стажування, а також отримують численні пропозиції праці.</p>
			<p>Місце розташування школи – ренесансний суський замок, який називають „невеликим Вавелем”.  В старовинних стінах містяться сучасні, ідеально обладнані лекційні зали та кабінети, а також комп’ютерні лабораторії. Студенти найбільше цінують затишну, унікальну атмосферу навчального закладу і широкі можливості здобування не лише теоретичних, але і практичних знань в країні та за кордоном.</p>
			<p>В університеті навчається молодь не лише з регіону Малопольського воєводства. Широкий спектр програм й ефективний процес навчання також є магнітом для студентів з усієї Польщі та з-за кордону, напр. з Німеччини, Франції, Ірландії, Великобританії, Угорщини, Росії, України, які цінують європейські стандарти освіти, відкритість та гнучкість.</p>
			<img src="img/ran3.jpg" class="um2">
			<p>Вища Школа Туристики і Екології, є єдиним вищим навчальним закладом в 2014 році, який став лауреатом Нагороди за Якість Навчання Sapere Auso. Її прийняв Малопольський Стипендіальний Фонд заснований Сеймом Малопольського воєводства. В управління та раду директорів фонду входять представники влади Кракова,  наукової спільноти і Костьолу.</p>
			<p>Престижною нагородою відзначається вища школа, яка має видатні досягнення в праці з молоддю, і може похвалитись освітніми досягненнями  у формуванні молодого покоління Малопольського воєводства. </p>
			<p>Другий раз поспіль 1 місце в престижному рейтингу.
			Рейтинг вищих шкіл 2014р., який показує найкращі туристичні навчальні заклади в Польщі, виник спираючись на анкетні дослідження вищих навчальних закладів, що мають повноваження до ведення напрямку Туризм і Рекреація. В цьогорічному рейтингу відмовилися від поділу на державні і приватні навчальні заклади, натомість ввели поділ на профілі навчання: практичний та академічний. ВШТіЕ перемогла в категорії шкіл пропонуючих найкращу професійну підготовку.</p>
			<p>В рейтингу оцінювався рівень пристосованості  пропонованого  навчання до потреб на ринку праці, через кваліфікацію і компетенцію тих, хто на цей ринок виходить. Велика увага зверталася на вивчення мов, спеціальності, наявність комп’ютерних лабораторій, практики в Польщі і закордоном, заняття за межами навчального закладу,  отримання інформації про подальшу долю випускників ВШТіЕ. Відмічена можливість отримання досвіду від спеціалістів в бізнесі та економіці. Також був прийнятий до уваги  науковий потенціал університету: цілковита задіяність співробітників в напрямку пов’язаному з туризмом, кількість публікацій викладачів за останні 5 років, участь в конференціях, наукові досягнення студентів, кількість наукових грантів, які отримав навчальний заклад, кількість виконаних економічних експертиз в туристиці та рівень закордонної співпраці.</p>
			<p>Вища Школа Туризму і Екології була нагороджена почесною відзнакою «Za Zasługi dla Turystyki» Міністра спорту і туризму, яка визнає заслуги для розвитку польського туризму і зміцнення міжнародного співробітництва в цій галузі.</p>
			<p>Успіх школи вимірюється також досягненнями студентів. Це можливо, завдяки поєднанню науки з практикою, з акцентом на останню. Студенти не лише здобувають знання, але також розвивають інтереси і відкривають власний потенціал. Ті, які хочуть досягти більше, можуть реалізуватися в численних секціях і наукових колах. Школа створює можливість поєднати науку з практикою вже в процесі навчання.</p>
			<p>Запровадження навчання на англійській мові є очевидним наслідком рішення про інтернаціоналізацію школи – її відкриття на міжнародні ринки, що збільшує можливості і шанси для випускників на ринку праці. Англійською мовою навчаються студенти як з Польщі, так і з-за кордону.</p>
			<img src="img/inf1.jpg" class="um2">
			<p>Навчальний заклад міцно вкоренився в регіоні. Він активізує установи та організації для реалізації різних проектів для розвитку регіону та його жителів. Зі школою активно співпрацює бізнес, запрошуючи до себе талановитих студентів, які розглядаються в якості потенційних співробітників. Місією ВШТіЕ є така підготовка молоді, щоб кожний випускник міг знайти роботу відповідно до своєї освіти. Навчальна програма будується таким чином, щоб бути співвіднесеною з ринковим оточенням, а пропоновані напрямки і спеціальності мають випереджати попит роботодавців. ВШТіЕ підвищує шанси студентів на європейському ринку праці за допомогою можливості отримання під час навчання додаткових знань на курсах, семінарах, тренінгах та зустрічах з  представниками суспільного, політичного та наукового життя протягом всього періоду навчання.</p>
			<img src="img/uczelni.jpg" class="um2">
			<p>ВШТіЕ має одну з найбільш цікавих в Польщі пропозицій професійних практик та студентських стажувань в країні та за кордоном. Школа організовує виїзди на практику, закордонні стажування та стажування в межах країни, а часто виступає посередником в пошуку праці. Академічний Центр кар’єр щороку готує пропозицію від найкращих працедавців. Студенти мають до розгляду кілька сотень робочих місць в компаніях всієї Європи та США. Це є результатом активної співпраці з польськими та закордонними діловими партнерами. Практика за кордоном є не лише важливим професійним досвідом, але також має конкретну фінансову вигоду; студент-практикант отримує окрім практичних знань ще й достатні кишенькові гроші, безкоштовне проживання та харчування, а також повернення транспортних витрат. Студенти ВШТіЕ проходять практику між іншим в таких місцях: США – Нью-Йорк, Іспанія – Канарські острови – Гран Канарія та Ла Пальма, Майорка, Мальта, Ірландія, Німеччина, Франція, Туніс, Туреччина, Єгипет, Італія, Греція – між ін. Закінф, Родос, Кос, Східний Пелопонес. Центр кар’єр надає допомогу при підготовці аплікаційних документів, при описанні професійної придатності та можливості вибору професійної кар’єри. Також важливим є широкий вибір соціальних та мотиваційних стипендій, включно зі стипендіями для іноземних студентів.</p>
			<p>Академія бізнесу ВШТіЕ є авторським проектом школи, яка впроваджує інноваційний проект, спрямований на поєднання величезного потенціалу навчального закладу з потребами ринку. Створена унікальна програма ефективної практичної підготовки студентів, які під керівництвом досвідчених викладачів, практиків та менеджерів дізнаються, як використовувати отримані знання в реальних бізнес-проектах.</p>
			<p>Дуже важливе місце в діяльності ВШТіЕ займає співпраця з іноземними партнерами з усього світу, яка підвищує якість освітнього процесу, слугує обміну досвідом та сприяє пропагуванню регіону та Польщі на міжнародній арені.</p><br>
			<p>Сайт: <a href="http://www.wste.edu.pl/" target="_blank">www.wste.edu.pl</a></p><br>
			<h3>ФАКУЛЬТЕТИ ТА СПЕЦІАЛЬНОСТІ</h3><br>
			<p id="abzac"><b>Факультет туризму та рекреації</b></p>
			<p>БАКАЛАВР</p>
		    <ul class="norm">
				<li>туристичне обслуговування,</li>
				<li>готельно-ресторанний бізнес,</li>
				<li>менеджер SPA &Wellness,</li>
				<li>управління регіональними та місцевими промоціями,</li>
				<li>управління  туризмом.</li>
			</ul><br>
			<p>МАГІСТР</p>
			<ul class="norm">
				<li>управління туризмом і рекреацією,</li>
				<li>міжнародний туризм.</li>
			</ul><br><br>
			<p id="abzac"><b>Факультет інформатики</b></p>
			<p>БАКАЛАВР / ІНЖЕНЕР</p>
			<ul class="norm">
				<li>інженерне програмування,</li>
				<li>системи баз даних,</li>
				<li>мультимедійні технології і комп’ютерна графіка.</li>
				<li>Факультет соціальних наук.</li>
			</ul><br>
			<p>МАГІСТР</p>
			<ul class="norm">
				<li>зв’язки з громадськістю (public relations),</li>
				<li>журналістика і громадські медіа,</li>
				<li>регіональна політика та політика самоврядування.</li>
			</ul><br><br>
			<p><strong>Тип закладу: </strong></p><p><a href="visha_scool.html">Вища школа</a></p>
		</div>
	</main>
	<!--#insert file="-footer.html"-->
</div>
</body>